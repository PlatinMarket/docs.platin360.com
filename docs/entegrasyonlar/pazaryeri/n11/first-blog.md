---
sidebar_position: 7
---

# Geliştirici Hesabı

Google Play Store Geliştirici Hesabı Nedir? Ne İşe Yarar?
---------------------------------------------------------

**Google Play Store Developer Console** ya da diğer adı ile bizim tabir ettiğimiz şekilde geliştirici hesabı, Android yazılımcıları için olmazsa olmazlardan birisidir. Mobil uygulamalarınızı Android Market üzerinde yayınlamak, güncellemek, verilerini takip etmek ya da diğer tüm bu işlemler için sahip olmanız gereken geliştirici yönetim hesabıdır.

Bu hesap sayesinde uygulamalarınızı geliştirici olarak yayınlayabilir, güncellemeler yapabilir, Google Adwords’ü kullanarak kolay yoldan uygulama reklamlarınızı çıkabilir ya da bu gibi aklınıza gelebilecek bütün yönetimsel faaliyetlerinizi sorunsuz bir şekilde gerçekleştirme şansına erişirsiniz.

### Google Play Store Geliştirici Hesabı Nasıl Açılır?

1-) Öncelikli aşamamız bir GMAİL hesabı sahibi olmanızdır. GMAİL hesabı açtıktan sonra ise [Google Play Developer Console](https://play.google.com/apps/publish/signup/) ekranına gidiyoruz. LİNK: https://play.google.com/apps/publish/signup/

![Google Play Store Geliştirici Hesabı Nasıl Açılır?](/img/google-play-developer-console.jpg "Google Play Store Geliştirici Hesabı Nasıl Açılır?")

2-) Hesabınız ile oturum açtıktan sonra GELİŞTİRİCİ SÖZLEŞMESİ ekranı direk gelecektir. Bu ekranda en alt kısımda ise doğrudan ödeme seçeneğimizi tercih ederek hesap ödemesi gerçekleştirmeye geçiyoruz.

![Google Play Store Geliştirici Hesabı Nasıl Açılır?](https://www.aorhan.com/wp-content/uploads/2017/07/google-play-developer-console-sozlesme.jpg "Google Play Store Geliştirici Hesabı Nasıl Açılır?")

3-) Burada HESAP KAYDIMIN… şeklinde başlayan kısıma tik atıyoruz ve sonrasında ÖDEME İŞLEMİNE DEVAM ET sekmesine tıklıyoruz. Ödeme miktarı yukarıda da görebileceğiniz üzere 25 USD gibi bir ödeme yapacağız.

![Google Play Store Geliştirici Hesabı Nasıl Açılır?](https://www.aorhan.com/wp-content/uploads/2017/07/google-play-developer-console-odeme.jpg "Google Play Store Geliştirici Hesabı Nasıl Açılır?")

4-) Yukarıdaki adımda kredi kartı bilgilerimizi doğru bir şekilde girerek 25 USD ödememizi gerçekleştirmemizin ardından hesabımız sorunsuz bir şekilde aktif edilecektir.

5-) Ödemenin ardından Google Play Store Geliştirici Hesabı ile alakalı tüm ayarlarınızı girebileceğiniz bir ekran gelecek. Burada kişisel bilgilerinizi de sorunsuz bir şekilde girerek geliştirici hesabınızı aktif edebilme şansına sahip olacaksınız.